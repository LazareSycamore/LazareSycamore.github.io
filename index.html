<!DOCTYPE HTML>
<html>
    <head>
        <title>Challenge: Write a Poem</title>
        <meta charset="utf-8">
        <link rel="stylesheet" type="text/css" href="index_style.css">
    </head>
    <body>
        <a href="https://wolnelektury.pl/katalog/lektura/pan-tadeusz.html" target=_parent>
            <h1> INWOKACJA - PAN TADEUSZ </h1>
        </a>
        <p>Litwo! Ojczyzno moja! Ty jesteś jak zdrowie, <br>
                Ile cię trzeba cenić, ten tylko się dowie, <br>
                Kto cię stracił. Dziś piękność twą w całej ozdobie <br>
                Widzę i opisuję, bo tęsknię po tobie <br>
                Panno święta, co Jasnej bronisz Częstochowy <br>
                I w Ostrej świecisz Bramie! Ty, co gród zamkowy <br>
                Nowogródzki ochraniasz z jego wiernym ludem! <br>
                Jak mnie dziecko do zdrowia powróciłaś cudem, <br>
                (Gdy od płaczącej matki pod Twoją opiekę <br>
                Ofiarowany, martwą podniosłem powiekę <br>
                I zaraz mogłem pieszo do Twych świątyń progu <br>
                Iść za wrócone życie podziękować Bogu), <br>
                Tak nas powrócisz cudem na Ojczyzny łono. <br>
                Tymczasem przenoś moją duszę utęsknioną <br>
                Do tych pagórków leśnych, do tych łąk zielonych, <br>
                Szeroko nad błękitnym Niemnem rozciągnionych; <br>
                Do tych pól malowanych zbożem rozmaitem, <br>
                Wyzłacanych pszenicą, posrebrzanych żytem; <br>
                Gdzie bursztynowy świerzop, gryka jak śnieg biała, <br>
                Gdzie panieńskim rumieńcem dzięcielina pała, <br>
                A wszystko przepasane jakby wstęgą, miedzą <br>
                Zieloną, na niej z rzadka ciche grusze siedzą. </p>
                
    </body>
</html>
